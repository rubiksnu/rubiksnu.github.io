---
layout: default
title: Pikmakarns SVART Salomon SNS Profil
permalink: pikmakarn
---
# Pikmakarns SVART med SNS

[Pikmakarns SVART](http://2736.shop.textalk.se/sortiment/langfardsskridskor-och-skridskopaket/pikmakarns-svart) är en utmärkt skridsko som i normalfallet levereras med en mindre utmärk bindning. 
[Pikmakarn](http://www.pikmakarn.com) är snäll nog (otroligt nog är det få försäljare som vill sälja ett par skridskor utan bindningar) att sälja skridskorna utan bindning och tipsar om att en bindning från Salomon kan monteras men behöver en del modifiering. Det krävs inte så mycket jobb för att få en smidigare och 200g lättare skridsko. 

![Material](/Img/skridskor2.jpg)

Här beskriver jag hur jag har modifierat bindningen för att kunna monteras på Pikmakars SVART. Pikmakarns SVART och Skyllermarks Röd/Blå har samma profil med förborrade hål så det bör gå att montera en Salomonbinding på en skridsko från Skyllermarks med samma modifiering. 

## Saker du behöver
* Skridskor med hål anpassade för en bindning från Rottefella. Tex NNN-BC. 
* SNS-bindning från Salomon. 
* 8 st maskinskruvar med tillhörande bricka och mutter i M4 av varierande längder. Jag köpte 10 st 4 cm långa och kapade själv i passande längder. (3 olika längder per skridsko behövs)
* Valfritt - Någon form av lämplig distans att sätta mellan bindningen och skridskon vid det egenborrade hålet. Jag skar lämplig längd av en bränsleslang (ej monterad i något fordon). 
* Valfritt - Om det tillfälliga arbetsbordet är en gammal släktklenod är det rekomenderat att lägga ut en dagstidning som underlag på bordet. 
* Lämpliga verktyg (skruvmejsel, skiftnyckel, kniv, borrmaskin osv...)

![Saker du behöver](/Img/material.jpg)

Prylar för en skridsko. 
Spartips: Om du kan köpa en Salomon SNS profil Classic till halva priset och sedan köpa lösa skejtkuddar kan du spara 201kr. 

## Borra
Skär bort den stödplast som finns strax framför hålet på skenan till bindningen där det nya hålet ska vara. Måtta noga vart hålet ska vara och borra med lämplig borr för skruvarna. 
![Hål underifrån](/Img/halunder.jpg)

Bild på undersidan av skenan, om bindningen ska monteras i det främsta hålen på skridskon bör hålet borras i den sista delen av skenan bakom originalhålet. 
![Hål ovanifrån](/Img/halovan.jpg)

Hålet försänktes med en större borr på ovansidan. 

## Montera
![Slang](/Img/slangskuren.jpg)

En tillskuren bit bränsleslang fungera som fyllnadsmaterial i tomrummet under den nyborrade hålet. 
![Slang](/Img/slangmonterad.jpg)

Slangen träs på skruven. 

## Resultat
![Skridsko](/Img/skridskor1.jpg)

Så här ser det färdigmonterade bindningarna ut. Som synes är bindningarna inte splitter nya utan jag har testat dem i några mil under en säsong. 

### Övrigt
Anders Appelqvist har skrivit en liknande instruktion i [utsidan.se](http://www.utsidan.se)s forum när han monterar en [SNS-bindning på ett par Skyllermars Röd](http://www.utsidan.se/forum/showthread.php?t=76324). Jag upptäckte dock att skruvhuvudena på de skruvar i M5 som jag kunde få tag på var för stora och att M4 passade väldigt bra. 

Bindningarna är monterade på ett par Pikmakarn SVART ASYMMETRISK 43cm, men borde fungera lika bra på Pikmakarns övriga modeller för lös häl och eller Skyllermars Röd eller Blå. 
Skyllermarks har vid ett tillfälle tillverkat deras Blåa modell med hål borrade för Salomons bindningar men det är inget de verkar vara intresserade av att göra igen. 
