---
layout: default
title: Förseglingsvax av paraffin
permalink: forseglingsvax
---
# Förseglingsvax

Efter att ha läst om vaxning av flaskor [här](https://nerdbrewing.wordpress.com/2012/08/01/vax/) och även [här](https://nerdbrewing.wordpress.com/2012/08/09/vax-pa-riktigt/) hos [nerdbrewing](https://nerdbrewing.wordpress.com/) blev jag lite fundersam på om det verkligen är något att ge sig på. Fler har testat bland annat [Alesmakaren](https://alesmakaren.se/2014/04/24/att-vaxa-olflaskor/) och [Aron](https://otterbo.wordpress.com/2013/10/05/vaxforseglade-flaskor/) Men jag är lite skeptisk till metoden och det "vax" de använder. Även lågtemperaturlim av smältlim har en smältpunkt på runt 125 grader och som nerdbrewing skriver så är det risk att tätningen i kapsylen smälter av den temperaturen. Dessutom går det inte att göra ett vattenbad av det eftersom smältlimmet behöver 100+ grader för att smälta. 

## Husmorstips
Paraffin har länge använts som försegling för att konservera saft och sylt. Normalt sett smälts paraffinet som har en smälttemperatur på 54 grader i ett vattenbad och sedan hälls ett lager på toppen av den färdiga sylten i burken. Paraffinet som är en oljeprodukt är inte vattenlöslig utan lägger sig ovanpå sylten. Flaskor korkas och doppas i det smälta paraffinet. 

## Paraffin
Idag används paraffin mest vid ljusstöpning. Ljusmassa av 100% stearin är inte stöppar. Paraffin som är stöppar brinner snabbt och ger ifrån sig en del giftiga och miljöfarliga gaser så ljusmassa brukar normalt sett bestå av paraffin och stearin. Jag köpte ren paraffin för att ha som flaskförsegling pga att jag inte ska elda upp den. Det är möjligt att det går lika bra med det som säljs som ljusmassa men för detta så användes 100% paraffin. 

## Metod
Jag gjord ett vattenbad i en kastrull och ställde en hög smal behållare i kastrullen, behållaren fyllde jag med vatten nästan upp till kanten. När temperaturen på vattenbadet var över 54 grader hade jag i en liten mängd paraffin som fick smälta. Sedan doppades flaskorna i paraffinet. 

## Resultat
![](/Img/paraffin/1.jpg)

Resultatet blev lite blandad. Jag är ganska säker på att förseglingen är tät och det är svårt att misslyckas att få en bra försegling. Att få en snygg försegling verkar kräva lite teknik och kontroll på temperaturen. 


Rekommenderad temperatur vid ljusstöpning är 70 grader på ljusmassan. Det var lättare att få ett bättre resultat vid högre temperatur, tex smälte paraffinet snabbare och det blev mindre bubblor och klumpar när temperaturen var högre. 
![](/Img/paraffin/2.jpg)

För att få paraffinet att rinna behöves lite teknikträning. Paraffinet är lättflytande och stelnar i ett tunt lager direkt man tar upp flaskan och droppar uteblir oftast helt. För att få det att rinna provade jag att värma toppen på flaskan innan jag doppade den i paraffinet. Det gjorde att det tog längre tid för paraffinet att stelna och droppar kunde rinna ner när jag höll flaskan rättvänd. Med denna metod kan man även någorlunda kontrollera hur långa dropparna blir genom att inte värma längre ner än vad man vill att dropparna ska rinna. Jag förvärmde flaskorna i ett eget kärl med vatten som jag hade 54 grader varmt. Samma effekt kan troligen fås om man vid första doppet i paraffinet låter flaskan vara nere i vatten/paraffinet lagom länge. Jag provade med lite röd färg det sista jag gjorde och är ganska nöjd över resultatet. Tanken är att jag ska prova detta på flaskor av en suröl som står och jäser nu som ska tappas på champagneflaskor i början av nästa år. 3-4 dopp behövdes för att få detta resultat. 
![](/Img/paraffin/3.jpg)