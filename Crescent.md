---
layout: default
title: Crescent 92319 fastnav
permalink: crescent
---
# Förändringslogg Crescent 92319 fastnav

Cyklar på en Crescent 92319 från troligen sent 60-tal (gissning efter komponenterna på den). Det här får bli någon sort enkel logg över hur den ser ut och är rustad för stunden. Uppdateras lite löpande allt eftersom den förändras. 

## Objektet
En orange "världsmästarcykeln" (idag ganska säker på att det är en [Crescent 92319](http://www.cykelhobby.com/92319.htm)) inskaffades från en annons på [blocket](http://www.blocket.se). 
![Crescent 92319](/Img/cykel/objekt.jpg)

Saker som inte var originaldelar på den tror jag är sadel, styrlinda, flaskhållare och pedaler. 

## Fastnavskonvertering

Fastnavskonverteringen gjordes så enkel som möjligt. Började med att ta bort allt som gick från ramen som jag inte hade tänkt låta sitta kvar. Alltså allt utom frambroms och vevparti (och sadel, mer om den senare) togs bort. 
![Ram med vevparti och frambroms](/Img/cykel/ram.jpg)

### Hjul
Hjulen köptes från [Single Speed Components](https://singlespeedcomponents.co.uk), de hjul jag köpte kallades då "Silver SSC Workhorse Flip Flop Wheelset - 120mm Hub O.L.D.". Troligen samma som 
[S S C Workhorse Single Speed Wheel - Silver](https://singlespeedcomponents.co.uk/collections/single-speed-wheelsets-and-track-wheels/products/ssc-workhorse-single-speed-wheel-silver) idag. 

Med hjul monterade blev den så här. 
![](/Img/cykel/fastnav.jpg)

Andra saker som byttes ut var bromshandtaget (köptes på Biltema) pga att originalhandtagen hade en krökt form så de inte gick att montera uppe på bocken. Sadeln bytes ut mot en "Made for Cresent by san marco" som låg oanvänt i mina föräldrars garage. Kedja köptes också från [Single Speed Components](https://singlespeedcomponents.co.uk) tillsammans med hjulen. Låset bakom sadeln kommer från Biltema och fungerar bra pga att det är lätt och smidigt att låsa fast genom ramen i cykelställen på jobbet. Tror det för övrigt är otänkbart att ha något annat än vit styrlinda på en världsmästarcykel. 

## Byte av vevlager

### Bakgrund
Hur mycket världsmästarcykel det än må vara så är den uppskattningsvis mer är 40 år gammal och har säkert varit med om alla möjliga tänkbara saker. Bland annat upptäckes efter fastnvanskonverteringen att den inre klingan som jag använde inte var helt cirkelformad. Det är inte en oval klinga som en del cyklar ska ha utan det är snarare frågan om en liten defekt som inte är märkbar med växlar och kedjespännare. Jag har heller inte vågat ta bort den yttre klingan pga att jag är osäker på om jag skulle ha av någon bult och på så sätt göra vevpartiet obrukbart. 

Ramen har franska mått och det gör att det är "franskgängat" vevlager i cykeln. Det begränsar en möjligheter en hel del idag eftersom det är en utfasad standard som inte används och det tillverkas delar efter längre. 
Vevaxel är av kilbultmodell och jag har inte snokat för mycket i det men även om det verkar gå att få tag på nya kilbultar så är det ganska få vevpartier som tillverkas idag för att passa dessa vevaxlar. 


Det jag bedömde som vettigast att göra för att hålla cykeln vid liv var att byta ut vevaxeln. En tanke på att köpa en ny axel av "J.I.S Square Taper" och använda i cykelns lagerskålar skulle vara möjligt men efter 40 år av asfalt, vägsaltsalt, grus och rost har jag fått för mig att det kan vara besvärligt att få loss vevlagret utan rätt verktyg och mycket kraft. Dessutom är det bästa stället att köpa lösa vevaxlar [eBay](http://www.ebay.com) och det är inget jag brukar roa mig med att handla från. Det finns nya lösa vevlager med franska gängor att köpa från [Harris Cyclery](http://harriscyclery.net/itemdetails.cfm?ID=3204) men om det likväl ska köpas nytt så tyckte jag att det var värt att köpa det enda kapslade lagret (vad jag vet) som tillverkas med franska gängor idag från [Velo Orange](http://store.velo-orange.com/index.php/grand-cru-bottom-brackets-hollow-axle-alloy-cups-1177.html) Och med det slipper jag försöka hitta passade vevaxel på ebay. 

![Nya vevlagret](/Img/cykel/nyttvevlager.jpg)

Till lagret köptes [Andel Track and Singlespeed Chainset 1/8" with CNC chainring](http://www.velosolo.co.uk/shopcrank.html) från [Velo Solo](http://www.velosolo.co.uk) och ett par passande pedaler. 


### Bortmontering
Allt som behövdes för att monter bort det gamla vevpartiet var en hammare, skiftnyckel och ett don. Jag använde även några träklossar som stöd under vevarmen när jag bankade loss kilbultarna (efter att ha skruvat loss muttern från dem). 
![Gammalt vevparti](/Img/cykel/gammaltvevparti.jpg)

Vevlagret var lite kämpigare att få loss. Låsringen vägrade komma loss med haknyckel. Ett stadigt tag om låsringen med en polygrip gick bättre. När det väl rörde på sig visade det sig att även vevlagerkoppen på höger sidan släppte och skruvades ut med låsringen. Andra sidan användes en skiftnyckel av modell större för att få loss vevlagerkoppen. 
![Skiftnyckel som kan vara bra att ha](/Img/cykel/skiftnyckel.jpg)

Det gamla vevlagret kom till slut av och jag tror det fortfarande skulle vara användbart om man skulle villa det. 
![Gammalt vevlager](/Img/cykel/gammaltvevlager.jpg)

Helt och rent i ramen efter rengöring med borste och trasa. 
![Helt och rent](/Img/cykel/tomt.jpg)

### Montering
Nya lagret monterades utan större problem. En [Vevlageravdragare](http://www.biltema.se/sv/Fritid/Cykel/Verktyg/Vevlageravdragare-2000023876/) köptes på [Biltema](http://www.biltema.se) och användes för att skruva dit lagret. 

Höger 
![Höger sida](/Img/cykel/hoger.jpg)

och vänster sida med nytt monterat vevlager. 
![Vänster sida](/Img/cykel/vanster.jpg)

Vevpartiet monterades med gummiklubba och medföljande skruvar som drogs med momentnyckel till 40 Nm (38-42 Nm var angivet som önskat moment på skruvarna). 
![Nytt vevparti på plats](/Img/cykel/nyttvevparti.jpg)

Med pedaler monterade och kedja påhängd blev det så här
![Allt nytt](/Img/cykel/vevparti.jpg)